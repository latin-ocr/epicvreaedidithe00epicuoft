Tibi, mi Buechelere, quod olim haec Epicurea utut
sunt manibus emissa inscripsi, non id solum fateor mihi
consilium fuisse, ut amicitiae quinque tunc lustris firmatae
aliquod publice extaret monumentum, sed etiam ut in ha-
renam, in qua egregia uirtutis specimina non semel edi-
disti, cui haud scio an nemo nunc magis quam tu idoneus
sit, quasi gladiatorem spectatum te reducerem. tardius uota
solui quam uellem. quod quibus rerum et casuum inpedi-
mentis euenerit, neque tu nescis neque aliorum interest
scire. nunc ueniam dabis, cum librum primo festinatum,
deinde amplius quattuor annorum quasi obliuione quadam
omissum tandem aliquando absolutum manibus tuis trado.
quem uellem dignum esse nomine tuo.

Epicuro ut operam darem, non philosophiae Epicureae
me admiratio commouit, sed ut accidit homini grammatico,
librorum a Laertio Diogene seruator-um obscuritas et diffi-
cultas. quos cum iterum iterumque desperatos de manibus
posuissem, ecce Maximilianus Bonnetus ante hos decem
annos Hermauni Dielsii rogatu codices Laertii parisienses
perscrutatus specimen eorum adhibitis simul libris Italicis
epistulae Epicuri primae lectionem proposuit in musei Rhe-
nani t. XXXII (1877) p. 583 sqq. quod auxilium dum ego
quantum lucis libro obscuro adferat experior, miratus siÎ‡
mul et laetatus locis non paucis uidi interpolationis labe
abstersa sententiam sanam et genuina scriptoris uerba eni-
tescere. igitur intellegendi scriptoris et emendandi spes iam
non eludebatur. quid multa? fata trahunt. quodcumque
adgredieris. non possis partem recte administrare nisi to-
tum amplexus. 'et hoc totum ut susciperem, copia mihi
sacta est officiosa amicorum liberalitate, C. WACHSMVTHH

