DE EDITORIBVS LAERTH XV Π

netns genuinos lectionis fontes monstrauerunt: restitutum
ex illis exemplum nondum prodiit. igitur ad hunc usque
diem Laertii Diogenis lectio omui fundamento caret. quod
cum in nuno eius libro non aegre feratur, nullus tamen
tam misere habitus est quam decimus neque quicquam in
hoc quam libelli Epicurei. his enim grauissima idem inflixit
uolnera, quem merito dixeris sospitatorem Epicuri, Petrus
Gassendus decimo libro Laertii cum uersione edito et
animaduersionibus copiosis inlustrato (Lugduni 1649). qui
ut erat physices Epicureae multo quam sermonis graeci pe·
ritior, etiamsi haud pauca multo cum acumine recte intel-
lexit, tamen ea temeritate in uerba Epicuri grassatus est,
ut ea non purgare sedfingere ipse uideatur. hunc suo
more imitatus Marcus Meibomius uir graece non doc-
tus ea re etiam perniciosior Epicuro editor exstitit, quod
Laertii Diogenis exemplar ab illo correctum splendore, ele-
gantia, commentarii Menagiani utilitate ita omnibus paene
adhunc usque diem commendabatur, ut summa eius esset
auctoritas, nempe hinc pendent uel inuiti quotquot post
cum Laertium aut Epicurea ediderunt. unus Schneiderus
Saxo poterat et Meibomii temeritatem peruidere et lucem
Epicureis reddere, nisi lectionis memoria illi ex turbidis
riuulis haurienda fuisset. quo nixus Huebnerus quam-
quam haud ita raro ad librorum fidem lectionem reduxit,
adeo sibi non constat, ut obscuriora quaeque fuco Mei-
bomiano oblinere quam non intellegere malit. ab Huebnero
in Epicureis uel C. G. Cobetus pendet, nisi ubi correcti-
onem aut codex F aut obseruatio sermonis suppeditauit.
haec cum fata sint Laertii Diogenis, non potuit fieri quin
uirorum uel acutissimorum coniecturae, Lachmanni Mad-
uigi aliorum saepe ad irritum caderent. quas etiamsi stu·
diose perquisiui et examinaui, ut aut meliora edocerer aut
suum cuique redderem, tamen coniecturas non probabiles,
quarum inde a Gassendo nubes conflata est, ad adnotationem
aut numquam aut rarissime admisi, et optimorum uirorum
- nominibus hoc me debere ratus et publicae utilitati melius

consulturum librorum testimoniis accurate conpositis quam
b

