XVIII PRAEFATIO

conlecta uanarum opinionum sarcina inutili. mihi si pro-
uinciam felicius administrare contigit, de qua re penes alios
iudicium est, id omne amicis qui instrumento critico me
instruxerunt deberi laetus gratusque fateor. studui certe
cautus esse maluique aliis relinquere emendanda quam non
intellecta temere temptando corrumpere. nunc cum librum
manibus emitto, sentio me hominem et inconstantem fuisse.
et ea quidem, quae meliora interim dies docuit, fas est eos
qui his utentur non ignorare.

ep. Ι 41 p. 7, 6--9 Epicurus infinitum esse uniuersum
acuta breuique argumentatione demonstrat. in qua assump-
tionem omitti eo aegrius feras quod conclusioni deest sub-
iectum. nimia haec nec licita est breuitas. quam non ex-
cusaturus eram, si fr. 297 ex libris περὶ φύσεως ductum,
quo integra proponitur eadem argumentatio, paullo atten-
tius examinassem. quo sacto — adhibuerat autem iam Gas-
sendus p. 196 — non dubito quin post uerba τὸ δὲ ἄκρον
παρ’ ἕτερόν τι θεωρεῖται homoeoteleuton effecerit ut as-
sumptio intercideret haec ἀλλὰ μὴν τὸ πᾶν οὐ παρ’ ἕτερόν
τι θεωρεῖται (Cicero l. s. at quod omne esl, id non cernitur
ex alio extrinsecus): sic etiam conclusio, cum continuetur
subiectum assumptionis, recte adnectitur: ὥςτε οὐκ ἔχον
ἄκρον (se. τὸ πᾶν) πέρας οὐκ ἔχει.

ibid. 59 p, 17, 16 μικρόν τι μόνον μακρὰν ἐκβάλλον·
τες; tempus etsi tolerari potest, tamen credo Epicurum
ἐκβαλόντες scripsisse.

ibid. 71 p. 24, 6 οὐδὲ γὰρ τοῦτο διανοητέον non
recte tradi Bernaysius in commentario Lucretiano I 449
(opusc. t. ΙΙ p. 49) optime intellexit idemque correxit δια·
νοητόν, ut saepius ἀδιανόητον Epicurus dixit, cf. Philo-
demus de rhet. IV 2 c, 44, 8 εἰ μὴ διανοητὸν ἄρα κτλ.

ep. ΙΙ 96 p. 42, 7 desectum solis lunaeque Ep. fieri
posse putat κατ’ ἐπιπροσθέτησιν ἄλλων τινῶν, ἢ γῆς ἢ
οὐρανοῦ ἢ τινὸς ἑτέρου τοιούτου. insanam ibi esse caeli
mentionem nemo non uidet. sed Woltjerus quod proposuit
ἢ γῆς ἢ σελήνης ea caussa inprobabile, quod et solis et
lunae desectum eadem opera scriptor explicare studet. quid

