DE LAERTII SC RIPTIONE XXV

Non necesse est demonstretur additamentis duobus
prioribus, etsi secundum ad Socratis disciplinam pertinet 1,
locum nullum fuisse in primario contextu, nec umquam ab
eo scriptore inseri potuisse qui saltem speciem narrationis
continuae affectaret, sed neglegenter ut fit margini adscripta
neglegentius a librariis inserta esse. nam tertium addita·
mentum, quod eadem opera cum illis intrusum est, ipsa
sede arguitur; pertinet enim ad ἓ ’7 ἐπανελθὼν δὲ εἰς
Ἀθήνας διέτριβεν ἐν Ἀκαδημείᾳ κτλ., quae uerba qui
scripserat, non distinguebat ipsam Academiam ab hortulo
Platonis (cf. 20 κηπίδιον τὸ ἐν Ἀκαδημείᾳ). Quarto supple—
mento cum spatii non satis uacaret, misere discerptum est·‚,
diuersam originem uel dissonans memoria §8 euincit μῖ-
ξίν τε ἐποιήσατο τῶν τε Ἡρακλειτείων λόγων καὶ Πυθα-
γορικῶν καὶ Σωκρατικῶν; iusserat autem qui margini ad-
scripsit interponi inter locum de poeticis studiis et de So—
crate, cuius rei indicium primum uocabulum enuntiati eius
quod sequi debebat ἔπειτα uexauit, quod tam religiose qnam
inepte librarii seruarunt: sed etiam si consilium editoris
librarii perspexissent et secuti essent, nemo non uidet illa
sententia inculcata nihilo minus futuium fuisse ut narratio-
nis ordo planus et genuinus pessime dirumperetur. haec
autem quattuor additamenta quis credat ab uno eadem
opera adscripta esse? quae si pedetemptim alia ab aliis
adiecta esse consentaneum est, uetus opino· emergit de
uitis scriptis dogmatis philosophorum liber a pluribus iden·
tidem retractatus et auctus,

Non minus aperta in libro decimo illius incuriae appa·
rent uestigia. uide quo modo ultimum Epicuri ad Idome-

1 primum ex Timothei de uitis libro desumptum, unde plura
in Laertio de forma et habitu philosophorum petita suni cf. lv 4
v11 1: aeque postmodo inserta quae de Aristotele seruntur v 1, ubi
primitus continuabantur uerba οὗτος γνησιώτατος τῶν Πλάτωνος
μαθητῶν ἀπέστη [δὲ] Πλάτωνος ἔτι περιόντος xm„ neque minus
qnae de Speusippo leguntur lv 4.

