XXXVI PRAEFATIO

si nouissimus editor libros Epicuri inseri iussit, iam non
dubitabimus Laertio Diogenil et huius doni gratiam referre
et neglegentiae quamcumque ea in re commisit ueniam
habere.

Quodsi quattuor hi libelli uetustatem non tulissent, ad
interiorem profecto disciplinam Epicuream aditus nobis
praeclusus esset. nam qui physicam saltem partem unus
luculentissime explicat, T. Lucretius Carus et carmen
scripsit et eo consilio ut popularium animos huic philoso-
phiae conciliaret rudesque adhuc institueret, et potius qua-
les fortasse ipse audierat scholas quarn auctoris περὶ φύ-
σεως libros exprimit, quos si adiit, singularum rerum caussa
inspexit; unde fit ut non solum canonica sed etiam in
physicis res difficiliores a poesi prohibeat 2. contra hi li-
belli non discentibus, sed scientibus scripti iuuandae me-
moriae caussa eoque multifariam nobis obscuri etiam pe-
nitiores philosophiae locos attingunt, maxime primus. Com-
mentario tamen hos libros explanare nec potui nec uolui;
scribet eum qui disciplinam Epicuri accurate inuestigatam
enarrabit: ego eis qui intellegere ipsi uolent subsidium
interpretationis (p. 374 sqq.) paraui, ubi cum singulis ca·
pitibus conlata inuenient et fragmenta et Lucreti cetero-
rumque testimonia. sed in qua re quasi cardinem uerti
et difficultatem aut omnem aut maximam sitam esse nemo
non sentiat, explicationem uerborum non potui, ne si uellem
quidem, alienam ab officio meo iudicare. sane si uolu-
minibus {llis integris uteremur, quibus Epicurus singulas di-
scipiinae partes uberiore disputatione tractauit, cautum erat
ne obscuriora nimis multa relinquerentur. nunc ex tanta li-
brorum copia ei soli relicti sunt libelli, quibus amplissi-
morum librorum argumentum in breuissimam admonitionis
formulam redactum est. obticuit uox magistri uim uerborum
definientis. neque in Platonis Aristotelisque sermone nisi
rarissime quicquam est praesidi. artis enim suae uocabula

 

1 aliter F. Nietzschius iudicauit in progr. Basil. S. S. p. 55q.
2 cs. de his rebus 1. Bruns Lucrez-studien F riburgi Brisg. 1884.

