DE EPICVRI LIBRIS XXXVII

Epicurus cum ab eis sumpsit scriptoribus, quorum libris ca·
remus, ueluti Nausiphane, tum ipse inuenit. condendum
igitur erat glossarium, quo uerborum usus quam fieri posset
plenissime componeretur, ut loci coniuncti alius alium inlu-
strarent3 adferenda erat aliorum dictio cum sectatorum tum
aduersariorum turn similia professorum. inter quos Sextus
empiricus non caret utilitate. namque unus estibus, unde
simul et Epicuri canonice et medicorum empiria et Pyr-
rhonis dubitatio fluxit, Abderitarum uel Democriteorum di—
sciplina. denique non neglegenda erat uerborum apud scrip·
tores Latinos Lucretium et Ciceronem interpretatio, hanc
aerumnam quod exanclandam mihi uidebam, non ita aegre
tuli. nimis enim quam dulce est sapere cum saeculo. at-
que haee me maxime spes erigebat, non solum Epicuro
rectius intellegendo sermonique graeco pernoscendo utilem
operam meam qualem cumque, sed etiam reficiendis uolu-
minibus Herculanensibus praesidium tantum non necessa·
rium fore.

Ex his libellis primus, epistula ad Herodotum,
Epicuri de rerum natura doctrinae fons sincerissimus, ab
omni suspicione longe remotus est. reliquis ut fidenter et
recte uti possimus, non nullae dubitationes disputatione
nostra simul et mouendae et remouendae erunt.

De secunda ad Pythoclem epistula lepidum ex-
tat Schneideri Saxonis iudicium, ‘multo elegantiorem scrip-
turam atque ingenio Epicuri digniorem illam¹ (quam pri-
mam) esse uel propterea, quod ad adulescentem pulcherri-
mum pulchra danda fuerit; ‘ fuisse enim Epicurum acerrimo
pulchritudinis sensu in sexu utroque praeditum et ad scri·
bendum instigatum ’. at ea scriptio non solum indigna est
Epicuro sed quae ne potuerit quidem ab eo scribi. quod
si quis uel epistulae primae uel uoluminum Herculanensium
lectione inbutus fuerit, semel admonitus facillime intelleget.
una poterat obseruatio sufficere. nullum in epistula prima
aut enuntiatum est aut caput quin apta coniunctione cum
superiore conectatur; quodsi ad nouum caput transitus fit
non ipsa sententiarum ratione coniunctum, ne sic quidem

