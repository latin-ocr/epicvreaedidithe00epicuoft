XLIV PRAEFATIO

et breuibus conciperet. non defuisse ei hanc artem uidi·
mus, et libros eius plerosque talibus effatis distinctos su·
isse probabile est. quid igitur mirum quod libellum gra—
uissimas Epicuri sententias conplexum sectatores in sinu
gerebant et, quod Cicero de fin. 11 7, 20 (p. 69) testatur,
ediscebant. celeberrimus suit omni antiquitate, ut apparet
ex testimoniis p. 68 sq. 394 sqq. conpositis, idque etiam
ante Ciceronis Philodemique aetatem. iam tunc multa ac
diuersa libelli exempla ferebantur, de lectionis discrepantia
disputabatur (u. adn. 72, 1), de ueritate sententiarum certa-
batur fuerantque ταῖς Κυρίαις δόξαις ἀντιγράφοντες (Phi-
lodemus infra p. 68). nec uana coniectura ex Cicerone
colligetur, ne Carneadis quidem tela huic libello defuisse.

ratas sententias secundum interpretationem Tullianam
de fin. 11 7,20 (uide p. 69) Gassendus uocauit et cum eo
plerique uocant, ego selectas dicere malui nisus non solum
eiusdem Ciceronis de nat. deor. 1 30‚85 auctoritate sed
eo maxime, quod re uera selectae eae sunt ex ingenii Epi-
curei monumentis. hoc Epicurum ipsum quantumuis me-
moriae discipulorum prospicientem quis credet instituisse?
nisi forte ipsum Hippocratem aphorismos, Aristotelem pro-
blemata credet ex suis familiariumque libris excerpta con-
posuisse. Epicurus enim quo modo de rebus grauissimis
breuiter dicturus fuerit, discimus ex epistula tertia. has sen·
tentias qui conposuit, sane praecepta duo principalia de
dis et de morte curauit ut frontem libelli ornarent, etiam
tertium et quartum suo loco posuit, ita ut ἡ τετραφάρμα-
κος (uide p. 69) iam praesto esset: idern tam inconsulto
cetera administrauit, ut primaria doctrinae capita praeter-
mitteret, admitteret secundaria. uelut illa de rebus publi-
cis quae sent. XXXII et magis etiam quae s. XXXVII sq.
docentur nemo profecto inter potiora disciplinae Epicureae
habebit, quae administrationem rei publicae dissuadebat1.

116 (55, 1). Laertius Diog. x 12 (p. 365, 18) ἐγύμναζε δέ, φησί
(Diocles), τοὺς γνωρίμους καὶ διὰ μνήμης ἔχειν τὰ ἑαυτοῦ συγ·
γράμματα.

1 fr. 551 sqq. ef. sent. xiv. anceps est philosophi iudicium
sent. Ἦ sq.

 

