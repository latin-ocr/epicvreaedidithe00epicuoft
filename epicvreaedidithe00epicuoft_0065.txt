EPICVREA CVM PYTHAGORICIS MIXTA LXI

muthio olim inuestigatam et ex codice Palatino editam
(Saturae Sauppianae p. 7 sqq), nuper restitutam (Studien
zu den grt’ech. storilegien p. 162 sqq.) pars fragmenti 489 a
Porphyrio 30 p. 293,1s seruati recepta est n. 111 p. 184 Wv
(Palat. n. 87 p. 26, Baroce. n. 104 p. 17 Bywat.): μάθε
δέχεσθαι ἀθορύβως . . . . κοινωνεῖ.

uerum etiam alia non ita pauca, quae Porphyrius Mar-
cellae suadet, apud Iohannem stobaeum feruntur ut Pytha-
gorae1. quod qui primus animaduertit Nauckius Ι. s, ob—
seruatione optima ita olim usus est in praefatione editionis
prioris p. XLIII, ut Porphyrianas sententias a Iohanne ‘con-
stanti errore non suo tribui auctori sed Pythagorae’ sta·
tueret et alias quoque Pythagorae sententias a Iohanne ser-
uatas mutilato Porphyrii opusculo uindicaret. oblocuti ei
sunt rectissime O. Bernhardtius Wachsmuthius (Sat. Saupp.
p. 42) Gildemeisterus (Hermae t. IV p. 83 sq. ad Sextum
p. XXXVIII). sine dubio Porphyrius sententiarum Pythago-
ricarum collectione quadarn usus est: uelut in sylloge Sy—
riaca inter XCVIII sententias sunt XXXVIII a Porphyrio
usurpatae3 ac simile opusculum Iohannes Stobaeus excerpsit.

Sed quid eis faciemus sententiis, quae inter Epicureas
a porphyrio recensentur, Pythagorae a Iohanne uindican-
tur? admisceri Epicureis Pythagorica similia dubitanti mihi
Wachsmuthius respondebat. at quam ingenue si quando
uocibus Epicureis aliena interponit Porphyrius profiteatur,
supra uidimus p. LIX. et una saltem inter eclogas Stobaei
est, quam nisi ex disciplina Epicurea prodire non potuisse
ipse sermo arguat, illa quam primam posui. Ego potius
in hanc ferebar sententiam, exstitisse ante Porphyrium gno-
mologion, quo philosophorum eclogae non secundum argu·
menti capita digestae, sed ut excerptae fuissent, sub cuius-
que scriptoris nomine omnes eiusdem sententiae conpositae
essent, idque continuisse et farraginem pythagoricam, qua-
les non paucas uolgatas fuisse scimus, et syllogen Epicu-
ream, de cuius fonte primario supra disputatum est. inter

 

1 cs. Waehsmuthius Saturae Sauppianae p. 41, 3.

