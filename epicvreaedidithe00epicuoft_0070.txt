LXVI PRAEFATIO

dum est, quem sequatur scriptorem Graecum, sed sana stre—
nuaque interpretatione, obseruando rerum tractationem et
sententiarum ordinem speculandum, qua scribat ratione, quo
modo quem sequendum sibi proposuerit exprimat. quam uiam
cum G. Heylbutius1 indicasset, qui post eum de auctori·
bus Ciceronis disputauerunt plerique minime ea qua par
fuit constantia tenuerunt; ne R. Hirzelium quidem uirum
quaestionibus de Cicerone philosopho doctissimis optime
de Graecae philosophiae historia meritum plane excipias
propter primum uolumen. ita enim est: umbram captes eam·
que fallacem si quaeras quem auctorem sequi Cicero uo-
luerit, nisi simul quo modo sequatur, expresserit necne,
explores. Ex Epicuri philosophia Cicero locum de dis (fr.
352) et partem moralem (fr. 397) breuiter explicauit nec
male, ut tamen neque inscitiae specimina desint neque
lectionis eruditioris uestigia usquam appareant: igitur scholas
expressit uel potius (quod in alterum locum cadere mihi
certum est cf. adn. p. 271,ss et 264, 1) summa capita (τὰ
κεφάλαια) a Graeculo officioso breuiter consignata largiore
stilo persecutus est. Longe alium sibique parem Tullium
in eis librorum partibus obserues, ubi Academici personam
induit. hic eleganter acuteque disertum, hic facetum, hic
scriptorem uideas scribendo delectatum sibique merito pla-
centem. hic denique eruditio quoque emicat non uolgatis.
confer alterum de diuinatione librum cum priore, uel theo·
logiae Stoicae refutationem (de nat. d.111) cum illius linea·
mentis tantum non puerilibus (ib. 1. 11). scilicet refutatio·
nem ex optimo exemplo modo Clitomachi modo Antiochi
exprimit, explicationem tantum abest ut ex primariis sectae
libris hauriat, ut nonnumquam secundum ipsam refutationem
scribat adhibitis aut exilibus excerptis aut anacephalaeosi
Graeculo alicui imperata. Non mirabimur in locis ex Aca-
demia petitis eruditionem. dic enim quo tibi modo Aca-
demicorum, in primis Carneadis scholas celeberrimas fingas

 

1 in dissertatione De Theophrasti libris περὶ φιλίας (Boxum
1876) p. 36 sq.

