DE EPICVRI INRISORIBVS ET HOSTIBVS LXXI

ethices Epicureae omnia eadem opera et percensuit et acerbe
inrisit. non solum egregius scriptor et qui Epicuri libros
diligenti lectione pernosset‚ sed etiam antiquus ille suit.
irrita euim tela iecisset, nisi omnes facile uiderent, ex quo
sumpta essent armamentario; in ipso igitur pugnae inter
sectas exortae ardore conicias illam saturam scriptam esse.
qua re ex Gryno Plutarchi, cuius usum ad fr. 456 et 517
indicaui, satis fidenter etiam plura licebit tollere, quae ad
ethicen Epicuri utilia sint.

Ab aduersariis omnium dogmaticorum ad Epicuri ho·
stes transeo. paucissima de his certaminibus ad nos per-
lata sunt; Megaricorum aut dialecticorum pugnas uix fando
audiuimus, Antidori ab Epicuro inpugnati ne sectam qui-
dem nouimus. de his igitur tacere praestat, donec aliquid lu-
cis uolumina Herculanensia adfulserint. ex eis qui durarunt,
aduersarii Epicureis fortasse mitissimi Peripatetici fue·
runt, sed eidem doctrinae Epicureae omnium minimam curam
habuerunt, ut indocte de ea nec diligenter referant; id quod
uel in Alexandrum Aphrodisiensem cadit. omnium longe
acerbissimi et grauissimi Stoici. quorum sectae cum a
principio Epicuri philosophia omnis repugnaret, etiam magis
contraria sacta est, postquam Persaeus unam Stoicorum
doctrinam seruando regno et ciuitati utilem esse Antigono
regi persuasit et ad regni commoda philosophiam reuocauit.
prodiit Cleanthes aduersarius, ut Aristarchus Samius expertus
est, acer uehemensque‚ qui non solum atomos inpugnaret sed
etiam imaginem uiuidam exornando Virtutum ancillantium
miserationem, odium Voluptatis dominantis commoueret ¹.

 

1 scripsit Cleanthes περὶ τῶν ἀτόμων (Laert. Diog. VII 134>
et πρὸς Δημόκριτον (ib. 174), ut Sphaerus περὶ ἐλαχίστων et πρὸς
τὰς ἀτόμους καὶ τὰ εἴδωλα (Laert. vu 178); porro περὶ ἡδονῆς
(ib. 175) libros plureS, cs. fragmenta a XVachsmuthio collecta in
prooemio ind. lect. Gotting. aest. 1374 p. 18. de pictura celeberrima,
quam Cebes imitatus est, uide Ciceronem de fin. 11 21, 69 de offic.
111 33, 117 Augustinum de eiu. dei v 20, cf. Gassendi animadu.
p. 1685 sqq. aliam imaginem eiusdem opinor originis Cicero indicat
Tusc. disp. v ἴ), 13 sq. (ef. de off. 111 33, 116 ‘talium uirtutum choro‘).

