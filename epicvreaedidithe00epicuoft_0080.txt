LXXV} PRAEFATIO

nasiis eradicata atque conpressa sunt, ita ut si qua nunc
erroris secta contra ueritatem hoc est contra ecclesiam
Christi emerserit, nisi nomine cooperta Christiano ad pug-
nandum prosilire non audeat' ibidemque e. 12 p. 333⁶
‘uide atque ausculta, utrum aliquis aduersus nos de Anaxi-
mene et de Anaxagora proferat aliquid quando iam ne
ipsorum quidem multo recentiorum multumque loquacium
Stoicorum aut Epicureorum cineres caleant, uncle aliqua
contra fidem Christianam scintilla excitetur'.

Videre licet quam arcta necessitudine Epicureae sectae
ecclesiaeque Christianae fata iuncta fuerint. ecclesiae quam
diu militandum erat, hostes infestissimi Epicurei et erant
et existimabantur odioque illo quod Celsi ‘Vera uox‘ con-
citauerat lacerabantur. postquam eadem uictrix decessit et
imperatorum iussis protecta est, secta Epicuri concidit ac
defecit, uel ei desperata qui uindex ueterum deorum retor-
quere cursum rerum frustra nisus est.

Dixi fere quae praefanda mihi eraut. nam cetera quo
quidque consilio instituerim singillatim referre me neque
decet et taedet. unum memorabile nuperrime libro accessit
ornamentum Epicuri senis imago secundum simulacrum
Herculanense aeneum tituloque inscripto certum (cf. Compa-
retti et de Petra La villa Ercolanese tab. XII 7 et p. 262 sq.)
photographi arte exceptum — ultimum E. Praetorii nostri
officium —— a Ludouico Ottone pictore Dresdensi sollerter
delineata et a Buerknero ligno incisa.

restat ut amicis uirisque doctis quorum societas et auxi-
lium dulcem mihi laborem fecit gratias omnibus ex animo
referam. tu autem, mi Buechelere, hoc amici munusculum
amice accipias et quidquid rectius expedietis omnibus im-
pertias. ualeas floreasque tu cum tuis nosque ames.

