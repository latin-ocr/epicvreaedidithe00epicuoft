182 EPICVRI CANONICA sr. 247

 

ὠφειλεν εἶναι, τόπον μὴ ἔχοντος τοῦ κινουμένου σώματος εἰς ὃν
περιστήσεται διὰ τὸ πάντα πλήρη εἶναι καί ναστά· ὥςτε τῷ δο-
ξασθέντι ἀδήλῳ μὴ ἀντιμαρτυρεῖν τὸ φαινόμενον κινήσεως οὔσης.

ἡ μέντοι ἀντιμαρτύρησις μαχόμενόν τί ἐστι τῇ οὐκ ἀντιμαρτυυ (214
ρήσει· ῆν γὰρ συνανασκευὴ τοῦ φαινομένου τῷ ὑποσταθέντι ἀδή- 5
λῳ, οἷον ὁ Στωικὸς λέγει μὴ εἶναι κενόν, ἄδηλόν τι ἀξιῶν, τούτῳ

δὲ οὕτως ὑποσταθέντι ὀφείλει τὸ φαινόμενον συνανασκευάζεσθαι,
φημὶ δ’ ἡ κίνησις· μὴ ὄντος γὰρ κενοῦ κατ’ ἀνάγκην οὐδὲ κίνη- ¹ 7
σις γίγνεται κατὰ τὸν ἤδη προδεδηλωμένον ἡμῖν τρόπον, ὡσαύτως (215) v
δέ καὶ ἡ οὐκ ἑπιμαρτύρησις ἀντίξους ἐστὶ τῇ ἐπιμαρτυρήσει· ιο
ἦν γὰρ ὑπόπτωσις δι’ ἐναργείας τοῦ τὸ δοξαζόμενον μὴ εἶναι τοι-
οῦτον ὁποῖόν περ ἐδοξάζετο, οἷον πόρρωθέν τινος προσιόντος ei-
κάζομεν παρὰ τό διάστημα Πλάτωνα εἶναι, ἀλλὰ συναιρεθέντος
τοῦ διαστήματος ἔγνωμεν διἓ ἐναργείας ὅτι οὐκ ἔστι Πλάτων. καὶ
γέγονε τὸ τοιοῦτον οὐκ ἐπιμαρτύρησις· οὐ γὰρ ἑπεμαρτυρήθη τῷ 15
φαινομένῳ τὸ δοξαζόμενον. ὅθεν ἡ μὲν ἐπιμαρτύρησις καὶ οὐκ (maj
ἀντιμαρτύρησις τοῦ ἀληθὲς εἷναί τι ἐστὶ κριτήριον, ἡ δὲ οὐκ ἑπι-
μαρτύρησις καὶ ἀντιμαρτύρησις τοῦ ψεῦδος εἶναι, πάντων δὲ κρη-

πὶς καὶ θεμέλιος ἡ ἐνάργεια.

idem ibid. 11 (math. vm) 9 ὁ δὲ Ἐπίκουρος τὰ μὲν αἰσθητὰ πάντα 2ss
ἔλεγεν ἀληθῆ καὶ ὄντα οὐ διήνεγκε γὰρ ἀληθὲς εἶναί τι λέγειν ἢ
ὑπάρχον . . . . τήν τε αἴσθησιν ἀντιληπτικὴν οὖσαν τῶν ὑποπιπτόν-

των αὐτῇ καὶ μήτε ἀφαιροῡσάν τι μήτε προστιθεῖσαν μήτε μετα-
τιθεῑσαν τῷ ἄλογον εἶναι, διὰ παντός τε ἀληθεύειν καὶ οὕτω τὸ

ὃν λαμβάνειν, ὡς εἶχε φύσεως αὐτὸ ἐκεῖνο. πάντων δὲ τῶν αἰσθη- 25

 

τῶν ἀληθῶν ὄντων τὰ δοξαστὰ διαφέρειν, καὶτὰ μὲν αὐτῶν εἶναι
ἀληθῆ τὰ δὲ ψευδῆ.

cf. idem ib. 1 (math. vn) 369 τῶν φυσικῶν οἳ μὲν πάντα ἀνῃρή-
κασι τὰ φαινόμενα, ὡς οἱ περὶ Δημόκριτον, οἳ δε πάντα ἔθεσαν,
ὠς οἱ περὶ τὸν Ἐπίκουρον καὶ Πρωταγόραν. 11 (math. vm) 185 ὁ δὲ 30
Ἐπίκουρος πάντα ἔλεγε τὰ αἰσθητὰ τοιαῦτα ὑποκεῖσθαι ὁποῖα φαί-
νεται καὶ κατ’ αἴσθησιν προσπίπτει, μηδέποτε ψευδομένης τῆς αἰ-
σθήσεως. ibid. 355 Ἐπίκουρος δὲ πᾶν αἰσθητὸν ἔλεξε βέβαιον εἶναι.
ALEXANDER in Ar. metaph, p. 428, 20 Bon. τινες δὲ τὰ αἰσθητὰ
μᾶλλον οὐσίας λέγοντες οὐδὲν οἴονται εἶναι παρὰ τὰ αἰσθητά, 35
ὥςπερ . . . . ὕστερον οἱ περὶ Ἐπίκουρον.

ὅ γὰρ ἀνασκευὴ libri: corr. Gassendus Ι 19 θεμέλιον edeba-
tur ante Bekkerum Ι 22 omisi fr. 244

 

